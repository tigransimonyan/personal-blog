---
title: Համալսարան
categories: [Հասարակական, Խառը]
tags: [մաթեմատիկա, ֆիզիկա, ուսում]
math: false
---

Համալսարանն ինձ մասնագէտ չդարձրեց։ Բայց ես պատրաստ էի վճարել այդ չնչին գումարը բարձրագոյն մաթեմատիկա, ֆիզիկա, հաւանականութեան տեսութիւն եւ այլ բազային գիտելիքներ ստանալու համար։ Դրանք ուրիշ տեղ սովորել չէի կարող։

Ասում են մաթեմատիկան օգնում է զարգացնել տրամաբանութիւնը, իսկ ես կաւելացնէի, որ մաթեմատիկան օգնում է հաւատալ գիտութեանը։

Դա կարեւոր է յատկապէս այսօր, երբ մարդիկ նախընտրում են մահանալ համաճարակից քան պատուաստուել դրա դէմ։ Գիտութեան հանդէպ հաւատը մեծանում է գրատախտակին խնդիր լուծելով, երբ մարդը տեսնում ու զգում է, որ իր ենթադրութիւնները բաւականին հեռու են իրականութիւնից։

Նորաձեւ է ասել, որ բոլոր յաջողակ գործարարները նախկինում համալսարանից դուրս մնացած մարդիկ են։ Սակայն զաւեշտալի է, երբ դա ասում են Պոլիտեխնիկից դուրս մնացած ուսանողները, հաշուի առնելով Պոլիտեխնիկի ներկայիս վիճակը։

Ես Պոլիտեխնիկում սովորել եմ հինգ տարի, ստացել եմ կապոյտ դիպլոմ ցածր գնահատականներով, բայց գիտեմ, որ թուերին արժէ հաւատալ։
