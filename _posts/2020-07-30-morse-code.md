---
title: Մորզէի հայկական այբուբեն
categories: [Հասարակական, Պատմութիւններ]
tags: [մարդիկ, լեզու]
math: false
---

Նախորդ օրը հայերէն վիքիպեդիայում Մորզէի այբուբենի մասին յօդուած էի կարդում։ Յօդուածում ներկայացուած էր այբուբենի լատինատառ տարբերակը, որը ի տարբերութիւն ռուսականի թարգմանուած չէր։

Փորձեցի տարբեր տեղեր հարցումներ անել, իմանալու արդեօք կայ Մորզէի այբուբենի հայկական տարբերակը։

Թթում Նորայրը ինձ հետ կիսուեց մի [գրառմամբ](https://spyurk.am/posts/4385124){:target="\_blank"}, որտեղ պատմում էր, թե ինչպէս է իր պապիկը առաջին դասարանում իրեն տուել այբուբենի հայատառ տարբերակը, տետրի թղթի վրայ արտագրած։

Ընկերներիցս մէկը նոյնպէս հաստատեց, որ փոքր տարիքում ունեցել է նման գիրք։ Մնում էր միայն գտնել այն։

Առցանց արխիւներում ժամեր տեւած որոնումների արդիւնքում, ազգային գրադարանի արխիւից գտայ՝ «[Հեռագրի հեռախոսի յեվ ռադիոյի մասին](http://haygirk.nla.am/cgi-bin/koha/opac-detail.pl?biblionumber=81180){:target="\_blank"}», 1929թ.-ին հրատարակուած ձեռնարկը։ Գրքում ներկայացուած էր այբուբենի կիրառման կարգը եւ ի ուրախութիւն ինձ հայերէն տարբերակը։

Մորզէի հայկական այբուբեն՝

| տառ | կոդ         |     | տառ | կոդ         |     | թիւ | կոդ       |
| ---- | ----------- | --- | ---- | ----------- | --- | --- | --------- |
| Ա    | · −         |     | Շ    | − − − −     |     | 0   | − − − − − |
| Բ    | − · · ·     |     | Ո    | − − −       |     | 1   | · − − − − |
| Գ    | − − ·       |     | Չ    | − − − ·     |     | 2   | · · − − − |
| Դ    | − · ·       |     | Պ    | · − − ·     |     | 3   | · · · − − |
| Ե    | ·           |     | Ջ    | − · − · ·   |     | 4   | · · · · − |
| Զ    | − − · ·     |     | Ռ    | · − · · − · |     | 5   | · · · · · |
| Ը    | − · − −     |     | Ս    | · · ·       |     | 6   | − · · · · |
| Թ    | − − · − −   |     | Վ    | · − −       |     | 7   | − − · · · |
| Ժ    | · · · −     |     | Տ    | −           |     | 8   | − − − · · |
| Ի    | · ·         |     | Ր    | · − ·       |     | 9   | − − − − · |
| Լ    | · − · ·     |     | Ց    | − · − ·     |
| Խ    | · · · ·     |     | Փ    | · · − · −   |
| Ծ    | · − − · − · |     | Ք    | − · · −     |
| Կ    | − · −       |     | Ֆ    | · · − ·     |
| Հ    | · − − − ·   |     | Ու   | · · −       |
| Ձ    | − · · − ·   |     | —    | − · · · · − |
| Ղ    | − − · −     |     | /    | − − − − − − |
| Ճ    | · − · − ·   |     | .    | · · · · · · |
| Մ    | − −         |     | ,    | · − · − · − |
| Յ    | · − − −     |     | :    | − − − · · · |
| Ն    | − ·         |

Այբուբենում բացակայում են՝ «է», «օ», «եւ» տառերը։ Դա գալիս է տուեալ ժամանակաշրջանի հայերէնի ուղղագրութիւնից, որը պարզ երեւում է նաեւ բնագրում։ «է» տառի փոխարէն գրւում է՝ «ե», «ե»-ի փոխարէն՝ «յե», «եւ»-ի փոխարէն՝ «եվ» իսկ «օ»-ի փոխարէն «ո»։

<div id="gallery">
	<img src="/uploads/morse-code-1.png"/>
	<img src="/uploads/morse-code-2.png"/>
	<img src="/uploads/morse-code-3.png"/>
</div>
