---
title: Կարդալիք
categories: [Հասարակական, Խառը]
tags: [կարդալիք, վէպ]
---

Խորհուրդ կը տամ կարդալ՝

**Այսպէս խօսեց Զրադաշտը**

Կարդացածս ամենատպաւորիչ եւ ամենագեղեցիկ գիրքը, գերմանացի նշանաւոր փիլիսոփայ Ֆրիդրիխ Նիցշէի «Այսպէս խօսեց Զրադաշտը» գիրքն էր։ Ստեղծագործութիւնը Զրադաշտ անունով մի իմաստունի մասին է, որը տարիներ շարունակ ապրելով սարերում, ի վերջոյ որոշում է իջնել մարդկանց մօտ եւ կիսուել նրանց հետ իր իմաստութեամբ։

Գլխաւոր հերոսը՝ Զրադաշտը, յօրինուած կերպար է, որը ներկայացնում է հեղինակի փիլիսոփայութիւնը գերմարդու վերաբերեալ։

**Ապուշը**

Այս վէպը ռուս գրող, փիլիսոփայ, գրականագէտ Ֆեոդոր Դոստոեւսկու լաւագոյն ստեղծագործութիւնն է։ Այն պատմում է մի երիտասարդ իշխանի մասին, որը երկար տարիներ արտասահմանում բուժում ստանալուց յետոյ վերադառնում է Ռուսաստան։

Պարզ եւ միամիտ մարդու տպաւորութիւն թողնող այդ իշխանը, Ռուսաստան հասնելուն պէս այցելում է իր միակ ազգականին, որպէսզի ծանօթանայ նրա հետ։ Շուտով երիտասարդը դառնում է նրանց դժբախտ ընտանիքի կարեւոր անդամը։

**Օտարը**

Ֆրանսիացի գրող, փիլիսոփայ Ալպէր Քամիւի «Օտարը» ստեղծագործութիւնը աթեիստական էքզիստենցիալիզմի լաւագոյն օրինակ է։ Այն պատմում է ժամանակակից մարդու յոռետեսութեան, անտարբերութեան, ծնողների հետ ունեցած վատ յարաբերութիւններ մասին։

**Կեանքի 12 կանոն**

Կանադացի հոգեբան, պրոֆեսոր Ջորդան Փեթերսոնը ժամանակակից, անւանի մտաւորական է։ 2018թ.-ին հրապարակուած «Կեանքի 12 կանոն. Փրկութիւն քաոսից» գրքում, պրոֆեսորը ներկայացնում եւ հիմնաւորում է 12 կանոն, որոնք առաւել կարեւոր են իւրաքանչիւրիս համար։։

**Անձկութեան ժամեր**

Արեւմտահայ գրող, հանրային գործիչ Զապէլ Եսայեանը իրեն յատուկ խորաթափանց եւ վերլուծողական ոճով պատմում է ամուսնական կեանքի, մարդկային յարաբերութիւնների եւ դրանց վրայ մեծ ազդեցութիւն թողած հասարակական կարծիքի մասին անուրախ մի պատմութիւն։

**Վերջինը**

Կարդացածս վերջին ստեղծագործութիւնը, հայ արձակագիր, դրամատուրգ Մաթեւոս Դարբինեանի «Վերջինը» վէպն էր։ Հեղինակը պատմում է հայկական եւ թուրքական սահմանակից գիղի, դրանց միջեւ հաստատուած հաշտութեան եւ խաղաղութեան մասին։

Գլխաւոր հերոսը գիւղացի մի կին էր, որի ընտանիքում իրար յաջորդող դժբախտութիւնները, իշխանութիւնների տարածած թշնամանքի եւ հրահրած պատերազմի հետեւանք են դառնում։
